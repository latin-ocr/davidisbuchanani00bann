106 DE SCRIPTORIBUS SCOTIS.

male intellectos, et pejus adhue interpretatos, summa cum
diligentia et fidelitate explicat.
Epistolas et Orationes, lib. 1. et alia.
Claruit anno nati Redemptoris nostri 1553, sub Maria.

DE RICARDO MORYSONO.

RICARDUS Momrsoxoe, ex Scotia honestis parentibus ortus, et ipse
postea in Anglia equestris ordinis. Hic adolescens pietati et erudi-
tioni parentum cura sedulo incubuit, tantum autem in diversarum
artium scientiis studio ac diligentia a juventute profecit, ut suo tan-
dem seculo clariflimus haberetur. Literas non parvo labore in cele-
berrimis totius Scotiae et Angliae gymnasiis coluit, artesque liberales
edidicit: culturam etiam illam copiosa meffis sequuta est. In
Seripturis sanctis a pueritia studiofiffimus et multum eruditus atque
in philosophia Peripateticorum nulli suo tempore secundus; in omni
bonarum disciplinarum genere ab ipsa juventute optime versatus et
exercitatus, unde progreffu temporis rhetor insignis, Graecae ac
Latinae linguae peritiffimus, orator etiam facundus evasit. His
addidit utriusque juris, et historiarum a condito mundo studia, in
quibus haud infelices fecerat progreffus. Summae eruditionis et
eloquentiae nomine apud Carolum Quintum Romanorum Caesarem.
et alios Christianos principes, oratoris munus non semel maximo
omnium applausu et summa cum dexteritate obibat: hinc apud
omnes haud vulgarem inibat gratiam, eratque ejus inter homines
doctos illustriffimum nomen; imprimis vero Henrico octavo, et post
eum Edwardo ejus filio, Anglorum regibus, carus fuit. Erat vir
vitae integritate et singulari doctrina conspicuus, subtilis ingenii,
tenacis memoriae, ad scholasticas concertationes mire acutus3 omnem
humanioris literaturae ornatum, philosophiam, jurisprudentiam, et
theologiam, apprime calluit3 tanta rei literariae fitis, tantus amor.

