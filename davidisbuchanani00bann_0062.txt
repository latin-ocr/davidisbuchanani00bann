40 DE SCRIPTORIBUS SCOTIS.

DE SERVANO.

Senum, natione Scotus‚ Scotorum episcopus, et Orcadum Apos-
tolus, ex Scotis parentibus in ipsa Scotia natus et educatus, disci-
plinis honestis et studiis liberalibus, eruditis juxta ac piis, animum
virtutibus dedicatum applicuit3 a teneris annis ita in bonarum liter-
arum studiis enutritus sub optimo praeceptore Palladio, cujus vestigiis
sanetis firmiter haefit, ut jam vir factus omnium scientiarum genere
evaserit instruetiffimus. Morum suavitate, vitae integritate et sanfifi-
monia, ac singulari do&rina‚ splendorem generis non aequavit modo,
sed etiam superavit. Vir a natura plane ad virtutem et bonas literas
capessendas faetus et formatus, ad industrios etiam studiosorum cona-
tus promovendos natus, qui tam ardente perse&ionis Christianae
flagrabat amore, ut de virtute in virtutem procedens, semper se
meliorem fieri contenderet. Bonis tandem literis et eximiis virtutibus
ducibus, successu temporis ad Orcades insulas eum, episcopatus auc-
toritate cumulatum, ut gentem ibi rudem et barbaram fide Christiana
imbueret, Palladius allegavit, ut Orcades et Insulanos illos Chris-
tianae religionis cultum doceret3 quod et studiose fecit, tanto religionis
pietatisque proferendae studio officii sui partes cumulate explevit,
partim haeresin Pelagianam ex Insulanorum animis evellendo, partini
religionis puritatem illorum jam purgatis animis instillando‚ ut merito
fibi nomen immortale compararet, et Orcadum Apostolus postea cen-
seretur. Kentigernum Scotum inter alios multos discipulum obse·-
quentisfimum habuit; qui postea non tantum in Orcadibus‚ sed iu
variis etiam Scotiae partibus, strenue et fideliter veram Christi re-
ligionem propagavit. Congesfit, ut testantia· Boethius, Lelandus‚ et
Scotichronicon‚

Ad Orcadianos illos Epistolas plures, lib. 1.

Contra Pelagianorum Haeresm, lib. 1.

De Charitate. lib. 1.

