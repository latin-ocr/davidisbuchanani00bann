DE SCRIPTORIBUS SCOTIS. 73

dem ex seriptis satis liquet. Contra Andream Victorium ejusdem
ordinis discipulum, satis mordacem librum edidit. Vir orat in divinis
Scripturis eruditissimus‚ et in seculari philosophia nobiliter (lochis,
ingenio praestans, eloquio scholasticus, moribus et conversatione prae·
cipuus3 has enim laudes tribuit ei Trithemius. Tres autem erant,
secundum quosdam, de S. Victore diem Richardus Scotus, Hugo
Germanus, et Andreas Anglus, alias dictus Andreas Victorius, et
cognomen erat ejus collegii praelectoribus commune tunc temporis.
Hujus vero Richardi eruditionem singularem et opuscula pene infinita
notiora effe arbitror, quam ut hic longa et prolixa inductione enar-
rari opus fit; quapropter laconice et fioco, quod aiunt, pede al·-
quorum suorum opusculorum titulos subtexamus.

De S. Trinitate, lib. vl.

De Gratia Contemplationis‚ lib. v.

De Sta-tu interioris Hominis, lib. 111.

De Eruditione interioris Hominis, lib. 111.

Exceptionum lib. IV.

In Arca Mystica‚ lib. v,

Epitoma totius Bibliae, lib. 1.

Explanatio Difficultatum in Tabernaculo Foederis, lib.

De Vifione Nabuchodonosor, lib. 1.
Et alia permulta, quae extant in duobus tomis. Glaruit anno a
Christi incarnatione 1140, sub Davide Primo. In D. Victoris claustro
ad Parisios inhumatus est, et hoc epitaphio monumentum insignitum :

Moribus, ingeni0‚ doctrina clarus, et arte,
Pulvereo hjc tegeris, docte Richarde, situ.
Quem tellus genuit felici Scotica partu,
Te fovet in gremio Gallica terra suo.
Nil tibi Parca ferox nocuit, quae-stamina parvo
Tempore tracta, gravi rupit acerba manu:
Plurima namque tui superant monumenta laboris,
Quae tibi perpetuum sint paritma decus.

