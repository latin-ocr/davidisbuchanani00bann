DE SCRIPTORIBUS SCOTIS. 93

gloriam promeruit. Denique ob insignes virtutes et mirabiles animi
dotes, Caledoniorum seu Dunkel episcopus designatur. De eo fic
loquitur Buchananus in sua Rerum Scoticarum Historia: “Praeter
natalium splendorem, et corporis dignitatem, erant in eo multae, ut
illis temporibus, literae, summa temperantia, et lingularis animi mo-
deratio, atque in rebus turbulentis, inter adversas factiones, perpetua
fides et auctoritas. Reliquit et ingenii et doctrinae non vulgaria
monumenta, sermone patrio conlcripta.” Hunc etiam valde laudat
Lessaeus; et Baleus, ‘⁴ de hoc viro,⁷’ inquit, “plura producerem ad
praesens, fi Polydorus Vergilius in Anglicae Historiae libro iii. se ejus
laudatorem non interponeret, qui et ipsum olim ex facie novit, etc.''
Sic ille. Gavinus in Scoticis metris ad Jacobum Quartum, Scotorum
regem, scripsit

Palatium Honoris, lib. 1.

Aureas Narrationes, lib. 1.

Comoedias aliquot, lib. 1.

De Rebus Scoticis‚ lib. 1.
Virgilii etiam Aeneida nostro idiomate donavit ea dexteritate, ut
singulis Latinis verfibus singuli Scotici respondeant, eo sententiarum
pondere, ut nostrae linguae fi intelligas vim occultam mireris, ea
denique felicitate, ut nullam antiquorum poetarum lauream cum ejus
in hoc genere laude facile compares. Hune Gavinum Scotiae
prorex Romam per pontificem evocandum ad causam dicendam cura-
vit. Is autem proximo anno, dum Romam proficiscitur, Londini peste
correptus obiit, magno suae virtutis apud bonos defiderio relicto.
Non licuit diu, inquit Polydorus, eo frui amico, sed eo ipso anno.
qui fuit salutis humanae 1521, Londini pestilentia absumptus est, dum
Jacobus Quintus in Scotia regnaret.

