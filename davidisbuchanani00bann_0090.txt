68 DE SCRIPTORIBUS SCOTIS.

haud cunctanter accinxit, et in Graeciam usque perrexit; Athenas
petiit, literas Graecas, Chaldaeas‚ et Arabicas didicit, omnemque
arcanam philosophiam ita penetravit, ut in omni meliore doctrina
vix sui similem quenquam in illa aetate per terrarum orbem habuerit.
Post multos autem annos, et plus quam mediocres in literis progreffus,
in Italiam et Galliam est reversus, a Ludovico Romanorum impera-
tore accitus. Multiplicis eruditionis nomine Carolo Calvo, ut et Ludo-
vico Balbo, est acceptus. Hujus lepidi ingenii illustre signum hoc fuit,
quod regi in mensa percontanti (jocabatur enim rex cmn illo saepissi-

me) Quid intereffet inter Scotum et sotum? (sotum enim Galli ver· ⁴

nacula lingua appellant hominem natura et ingenio stupidum,) Mensam,
respondit, salse regem pungens, inter quem et Joannem mensa suit
interposita. Rogatu autem imperatoriS, Dionysii Areopagitae Hierar-
chiam de Graeco in Latinum vertit: extat opus insigne, commentariis
Hugonis a S. Victore illustratum. Post miffus a Carolo Tertio in
Angliam, descendit legatus ad Alfi-edum Anglorum regem, optimo
principi gratulaturus, quod, post partam adversus Danos victoriam,
pacem cum Scotis ac Francis inierit: ob eximiam ejus eruditionem,
ex legato Alfredo factus est hospes, et tam fibi quam suis liberis
adhibitus praeceptor, et, ipso rege postea adhortante, inter otia
literaria e Graeco transtulit in tres linguas, scilicet Chaldaicam, Ar-
abicam, et Latinam, Aristotelis Moralia, de Secretis Secretorum. Hunc
doctorem rex Oxonium milit, jussitque ut, academia jain restituta.
omnium primus ibi bonas literas publice doceret. Argumenta doc-
trinae suae haec saltem pauca hic attingamus :

De Corpore et Sanguine Domini, lib. Ι.

Verfiones B. Dionysii, lib. 1.

In Aristotelis Moralia, lib. lx.

In Hierarchiam Commentarios, lib. lv.

In Theologiam Mysticam, lib. Ι.

Paraphrasticos tomos, lib. 1.

Dogmata Philosophorum, lib. 1.

